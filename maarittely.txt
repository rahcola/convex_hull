Konveksin peitteen laskenta

Tietorakenteiden harjoitustyö, alkukesa 2010
Määrittelydokumentti

Jani Rahkola
jani.rahkola@gmail.com
Tietojenkäsittelytieteen laitos
Helsingin yliopisto

1. Johdanto

Pistejoukon A konveksi peite on joukon A pienin mahdollinen konveksi
joukko. Joukko B on konveksi joukko jos jokaisen kahden joukon B pisteen
välisen janan kaikki pisteet kuuluvat myös joukkoon B. Hyvänä analogiana
toimii kumilanka. Jos ajattelemme pisteitä levyyn lyötyinä tappeina ja
viritämme kumilangat kattamaan kaikki tapit ja päästämme siitä sitten
irti, muodostaa kumilanka tappeina kuvatun pistejoukon konveksin
peitteen.

2. Käytettävät algoritmit ja tietorakenteet

Tason piste:
Tason piste voidaan esittää Pythonissa tuplena.

Pistejoukko:
Joukon tarvittavat operaatiot ovat
- y-koordinaatiltaan pienimmän pisteen etsintä
- joukon järjestäminen
- joukon indeksoitu läpikäynti.
- joukon kahden pisteen paikan vaihtaminen
Joukon esittämiseen soveltuu siis hyvin kokonaislukuindeksoitu taulukko.

Konveksin peitteen laskenta:
Graham pyyhkäisy (Graham scan) toimii ajassa O(nlogn) ja vakio tilassa.
Lisäksi se tarvitsee apualgoritmikseen O(nlogn) ajassa ja vakio tilassa
toimivan järjestämisalgoritmin.

Pistejoukon järjestäminen:
Joukko esitetään taulukkona, joten järjestämiseen voidaan helposti käyttää
kekojärjestämistä. Lisäksi kekojärjestäminen toimii varmasti ajassa O(nlogn) ja
vakiotilassa, joten se soveltuu Graham pyyhkäisyn järjestämisalgoritmiksi.
Kekojärjestäminen vaatii tietenkin keko-operaatioiden toteuttamisen.

3. Syöte ja tuloste

Pistejoukko luetaan tiedostosta, jossa yhdellä rivillä kaksi luku välilyönnillä
erotettuna kuvaavat yhtä tason pistettä; ensimmäinen x- ja jälkimmäinen
y-koordinaattia. Ohjelma tulostaa konveksin joukon pisteet samaa formaattia
käyttäen tiedostoon ja haluttaessa luo SVG kuvan annetusta pistejoukosta ja sen
konveksista pisteestä.
